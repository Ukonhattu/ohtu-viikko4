Tutustuin kahdeen erityyliseen retrospektiomenetelmään. Ensimmäistä kutsutaan nimellä “Start, Stop, Continue, More of, Less of”. Tarkoituksena on piirtää ympyrä, joka jaetaan edellämainittuihin sektoreihin. Nyt tiimin jäsenet vuorollaan kirjoittavat kyseisiin sektoreihin miten sprintti heidän mielestään sujui, asiat kirjoitetaan siihen sektoriin johon se kirjoittajan mielestä kuuluu. Esimerkiksi Stop -sektoriin asioita joita ei pitäisi tehdä jatkossa, Continue -sarakkeeseen asioita joiden tekemistä pitää jatkaa jne.
Toista tapaa kutsutaan nimellä “Glad, Sad, Mad”. Tässä sprintin asioita listataan ja sen jälkeen kategorisoidaan sen perusteella olivatko ne “Glad, sad vai mad” eli pidettiinkö niistä vai ei. Tämän jälkeen äänestetään niiden tärkeysjärjestyksestä ja käydään läpi tärkeysjärjestyksessä kunnes asioita ei ole enää käsiteltävänä tai kunnes aika loppuu.
